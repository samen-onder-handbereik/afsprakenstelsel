---
title: Samenwerkfuncties
author: lg
date: 2025-09-29
category: Jekyll
layout: post
---

De samenwerkingsfuncties zoals genoemd in onderdeel Werking zijn navolgend uitgewerkt.

Uitwisselen Melding
-------------

|  | Omschrijving |
| --- | --- |
| Omschrijving | Het vermogen om berichten met zorgen van professionals en burgers over een burger of gezin te kunnen opstellen, verzenden en ontvangen.Na ontvangst van een bericht wordt de correctheid en compleetheid beoordeeld op basis van vastgelegde criteria zodat het naadloos aansluit op het volgende proces. Dat levert een uitkomst melding op, het resultaat van die beoordeling (o.a. de status).Het doel van de melding is dat een samenwerking rond een gezin op gang wordt gebracht, opdat tijdig passende hulp en zorg kan worden geboden. |
| Huidige voorbeelden | VT Melding, Niet Acuut Melding, ZVH Melding, Comensha Melding. En de bijbehorende VT Terugmelding, ZVH Terugmelding |
| Huidige oplossingen | De gegeven voorbeelden zijn per domein, per regio, per samenwerkingsverband heel specifiek opgezet. Inhoudelijk heel verschillend en Technologisch ook. |
| Gebruikersverhaal | Als verzoeker van een melding wil ik eenvoudig en uniform mijn zorgen m.b.t. een burger / gezin bij de juiste instantie/partner kunnen aangeven. Over de uitkomst van de melding wil ik worden geïnformeerd.Als dienstverlener van een melding wil ik een melding makkelijk en uniform in behandeling kunnen nemen, kunnen doorzetten naar of ontvangen van andere meldpuntenAls deelnemer in een samenwerkingsverband en als burger wil ik graag op de hoogte worden gebracht van nieuwe meldingen/uitkomst meldingen en die, binnen wettelijke kaders en met in achtneming van veiligheid van de burgers en gezinsleden, in kunnen zien |
| Zakelijke rechtvaardiging | O.a. Politie meldt bij zorgen rond personen aan diverse organisaties (VT, ZVH, Niet Acuut, Comensha, etc.). De werkwijze, regels, beschikbaar te stellen informatie en wijze van terugreageren verschillen per regio, per organisatie, doelgroep, en/of problematiek. Door uniformering tot een generieke landelijke melding en uitkomst melding met automatische routering en intuïtieve vraagstelling neemt de training af, is de afhandeling en terugkoppeling efficiënt, wordt de kwaliteit hoog, zijn medewerkers in andere regio’s inzetbaar en kunnen meldpunten makkelijk onderling uitwisselen. |

Uitwisselen Vaststellen Identiteit & Relaties
-------------

|  | Omschrijving |
| --- | --- |
| Omschrijving | Het vermogen om een duidelijk beeld te creëren van het netwerk aan betrokken burgers en hun relaties (bijv. gezinssysteem), als ook andere formele (gezag, voogdij) en informele (groepen, sociale) relaties.Hierbij kan bijv. gebruik gemaakt worden van basisregister personen, basisvoorziening vreemdelingen, de gezag-, voogdij en vertegenwoordigingsresultaten, DigiD en DigiV (digid vreemdeling) en resultaten uit fluïde netwerken.Het doel is te zorgen dat ketenpartners een duidelijk beeld krijgen van het netwerk van de relevante personen, de gezinssamenstelling en het gezag of de voogdij. Maar ook dat burgers zich kunnen identificeren voor toegang tot het burgerportaal en als wettelijk vertegenwoordigers valide toegang tot informatie over hun kinderen kunnen krijgen. |
| Gebruikersverhaal | Als verzoeker wil ik eenvoudig, uniform en snel kunnen bepalen wie een burger is en wat de (familie/groeps)relaties van de burger zijn. M.n. wil ik ook kunnen vaststellen wie zeggenschap heeft over de opvoeding en verzorging van een Jeugdige en belangrijke beslissingen over en met de Jeugdige mag nemen.Als burger wil ik me graag kunnen identificeren om toegang te krijgen tot mijn casus en die van mijn gezinsleden (binnen de wettelijke mogelijkheden) |
| Zakelijke rechtvaardiging | O.a. Politie en KMAR (maar ook VT, RvdK, GI), hebben behoefte aan inzicht welke jeugdigen (broertjes, zusjes) nog meer onderdeel uitmaken van het gezin en wie gezag of voogdij, de zorgverantwoordelijkheid, over de personen heeft. Vaststelling is nu omslachtig en tijdrovend omdat de vastlegging (o.a. bij de rechtspraak) en de afleidingsregels complex zijn. Op tijd kritische momenten (o.a. bij uitreis, bij gezondheid en veiligheidsissues) is snelle vaststelling echter cruciaal.Er kan kwalitatief een grote slag worden gemaakt en kwantitatief kan een enorme afname van administratieve last worden bereikt |
